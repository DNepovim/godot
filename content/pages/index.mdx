---
title: Domovská
blocks:
  - id: godot
    title: ČLK Godot
    subtitle: Není na co čekat…
    claim: Přihlašování běží do 7. 1. 2024
    isSnowfall: true
    button:
      label: Přihlásit se
      link: >-
        https://is.skaut.cz/Junak/Events/Education/EventEducationEnroll.aspx?ID_EventEducation=2788&ID_EventEducationCourse=2938
      targetBlank: true
      showButton: true
    _template: cover
  - palette: brown
    richText: >
      Na čekatelském lesním kurzu Godot se staneš čekatelem, ne osobou čekající.
      \

      **Čekání už bylo dost!** \

      Vezmi své vzdělávání do vlastních rukou a dojdi zase o kus dál.
    _template: richText
  - palette: beige
    id: o-kurzu
    title: Pilíře kurzu
    gridView: true
    columns:
      - title: Skauting
        text: >
          Není důležité, zda umíš říci Poslání Junáka nazpaměť, ale zda ho
          žiješ. Staneš se součástí otevřené party, kde každý názor je platný.
          Společně, frekventanti i instruktoři, budeme hledat, co v dnešní době
          dělá skauting skautingem. Kurz nám k tomu dá mnoho příležitostí.
        icon: lile
      - title: Osobnost
        text: >
          První krok, poznat sám sebe a sám se rozhodnout pro další cestu.
          Chceme podpořit a rozvinout tvůj pohled na osobní rozvoj. Jsi
          osobnost, kterou nechceme násilně táhnout naší cestou, ale podpořit
          při hledání cesty vlastní. To vyžaduje čas, proto spolu strávíme více
          času než na jiných kurzech.
        icon: scout
      - title: Dovednost
        text: >
          Kurz je samozřejmě kvalifikační, přesto nechceme čekatelskou zkoušku
          stavět jako cíl. Je pro nás podstatnější, jaké dovednosti a znalosti
          ty potřebuješ ke svému fungování a dalšímu růstu, k pokračování na
          skautské cestě. Očekávej tedy různorodou praktickou činnost, vždy s
          ohledem na individuální přístup a hlavně tvoji volbu. Lepší je
          čekatel, který zkouší různé cesty, než čekatel lenošivě stojící na
          místě.
        icon: hand
    _template: columns
  - palette: blue
    quotation: >-
      Už nejsme na to čekání sami, čekání na noc, čekání na Godota, čekání –
      samé čekání. Celý večer jsme museli bojovat na vlastní pěst. Ale je to za
      námi. Už máme zejtra.
    source: 'Samuel Beckett, Čekání na Godota'
    sourceUrl: 'https://www.databazeknih.cz/knihy/cekani-na-godota-5540'
    _template: quotation
  - palette: beige
    id: rocnik-24
    title: Ročník 2024
    columns:
      - title: Data a místa
        text: "#### 3. 4. 2024\t\t&#x9;\n\nonline (orientačně 18 - 21 hod.)\n\n#### červen\n\nonline (termín upřesněn dle vzájemné domluvy)\n\n#### 15.–25. 8. 2024\_ \_ \t&#x9;\n\nTrpík (Lanškrounsko)\_\n\n#### 25.–29. 10. 2024\t&#x9;\n\nBlansko (Moravský kras)\n"
      - title: Cena
        text: >
          Cena celého kurzu je **4000 Kč.**


          Zálohu 2000 Kč nutno po potvrzení přijetí na kurz splatit do 27.1.
          Pokyny k platbě budou uvedeny v potvrzovacím e-mailu k přijetí.
      - title: Podmínky přijetí
        text: >
          * Věk 15-18 let v době konání letního běhu (výjimky uděluje vůdce
          kurzu)

          * Praxe alespoň 1 rok ve vedení

          * 100% účast na všech částech kurzu (opravdu si přejeme, abyste si na
          kurz čas vyhradili v plném rozsahu)

          * před letním setkáním je třeba počítat s uskutečněním vlastní
          vícedenní výpravy (zadání dostaneš na prvním víkendu)

          * počítej i s nějakým časem mimo tábor a prodloužený víkend, který
          bude potřeba věnovat aktivitám v rámci kurzu.
      - title: Co čekat
        text: >
          Očekávat můžeš pozitivní atmosféru a partnerský přístup. Chceme ti
          nabídnout pomocnou ruku na cestě vzděláním a ukázat ti možné směry
          dalšího rozvoje. Dotknout se společně myšlenek skautingu a vytvořit
          společně vzájemně se inspirující a otevřené společenství. Na kurzu
          budeme objevovat různé motivace pro seberozvoj a umožníme ti stát se
          tím, kdo řídí své vzdělávání a chce rozšířit své dovednosti vedoucího.
          **Takže proč čekat na Godota, když můžeš být pánem své cesty!**
      - title: Čekatelská výprava
        text: >
          Na ČLK Godot 2024 budeš realizovat čekatelskou výpravu tak, jak jste v
          oddíle zvyklí, a to již před letním během. I proto se “sejdeme” online
          v dubnu, kde se dozvíš podrobně více informací. Tebou realizovaná
          výprava ti napomůže k osobnímu posunu během léta. Nemusíš mít obavu,
          nabídneme ti pomocnou ruku.
      - title: Přihláška
        text: "Přihlašování probíhá od\_18. prosince 2023 **do 7. ledna 2024 přes [SkautIS](https://is.skaut.cz/Junak/Events/Education/EventEducationEnroll.aspx?ID_EventEducation=2788\\&ID_EventEducationCourse=2938).** Budeš na něj tedy potřebovat propojený účet. Jestli ho ještě nemáš, založ si ho a popros svého vedoucího o propojení. Návod najdeš [zde](https://napoveda.skaut.cz/skautis/informacni-system/uzivatel/zalozeni-uctu). \\\nV přihlášce najdeš několik otázek, které jsou pro nás důležité a poslouží i k výběru účastníků. **Není tedy důležitý termín přihlášení, spíš s čím se na kurz hlásíš.**\n\n**Do 9. ledna** ti přijdou informace o přijetí či nepřijetí.\_\n\nPro potvrzení účasti budeme chtít **do 27. ledna** zaslat nevratnou zálohu 2000 Kč (finanční překážky řešíme individuálně, tak se neboj ozvat).\n"
    _template: columns
  - palette: sky
    id: ''
    testimonials:
      - name: Beran
        text: >-
          Čekatelek jsem se vždycky bál, bral jsem to jako povinnost, kterou pro
          oddíl musím splnit. Godot mi ale ukázal, že i čekatelky můžou být
          sranda. Zároveň mi to dalo hrozně moc nejen do skautského života. Dal
          mi motivaci věnovat se víc skautu a odboural můj strach z naučných
          kurzu :) všem to hrozně moc doporučuju!
      - name: Lorf
        text: >-
          Godot se z povinnosti, které bych se nejraději vyhnul, stal
          neuvěřitelnou zkušeností, která předčila všechna moje očekávání. Během
          které jsem poznal úžasné lidi, získal nové vědomosti a poznatky a
          zjistil spoustu věcí o sobě. Z kurzu, kromě nových přátelství, jsem si
          odnesl hlavně velkou motivaci dál zdokonalovat své okolí, oddíl a sebe
          sama.
      - name: Benjo
        text: >-
          Úžasní lidé, nezapomenutelné zážitky a hromada skvělých vědomostí, to
          jsou věci, které se mi vybaví, když se zpětně ohlídnu za mou cestou na
          Godotu. Ze všeho, co se při ní stalo, mě mrzí pouze jedna věc, že už
          tato cesta skončila.   Jediné co ti můžu doporučit je, nebát se a
          vydat se na svou cestu také, protože jediná věc, ze které nebudeš rád,
          bude její konec.
      - name: Verda
        text: >-
          Godot byla pro mě ze začátku docela obávaná věc, protože skauti kolem
          mě na čekatelky vzpomínali spíš jako na stresující období, ale čím dýl
          jsem znala instruktory a účastníky tím víc jsem si uvědomovala, že to
          pro mě bude víc než jen “šprtací období” ,ale období seberozvoje a
          poznání, ideální pro lidi co chcou k čekatelkám přidanou hodnotu.
      - name: DJ
        text: >-
          Godot je pro lidi, které nebaví sedět a bezmyšlenkovitě opisovat z
          projektoru, ale překonávat výzvy, poznávat duchovní stránku skautingu
          a nacházet inspiraci pro činnost v hnutí.
      - name: Čertice
        text: >-
          Godot pro mě byl výzva. Ze začátku jsem se toho strašně bála a
          nevěděla co čekat. Ale bylo to zbytečné. Potkala jsem tam spoustu
          úžasných lidí, jak mezi instruktory, tak i mezi ostatními účastníky.
          Godot mi toho dal spoustu, ale především chuť a vůli dál ve skautingu
          pokračovat. Doporučila bych ho nejradši úplně všem, ale především těm,
          kteří se trochu bojí a nejsou si jistí jestli jsou čekatelky něco pro
          ně. Protože tam najdou úžasné instruktory, kteří pro ně budou
          obrovskou oporou.
      - name: Maky
        text: >-
          Co pro mě Godot znamenal? Rozhodně pro mě znamenal víc, než jsem si
          myslela, že pro mě znamenat bude. Potkala jsem zde mnoho úžasných lidí
          a všichni instruktoři byli moc vstřícní, brali ohled na každého
          individuální potřeby a vždy se s nimi dalo cokoliv domluvit. Odnesla
          jsem si neskutečně moc nových zážitků, inspirace a přátelství.
          Rozhodně ho doporučuji všem, co se nebojí si vyzkoušet něco nového a
          spoustu věcí se přiučit zábavnou formou. Jsem vděčná, že Godot vznikl
          a mohla jsem být jeho součástí<3
      - name: Písek
        text: >-
          Z Godota se pro mě stal nezapomenutelný zážitek, nejen kvůli skvělým
          instruktorům, ale i kvůli skvělé partě lidí, které jsem na godotu
          potkal. Tenhle kurz bych rozhodně doporučil všem lidem, kteří chtějí
          získat spoustu užitečných zkušeností, ale také poznat spoustu skvělých
          skautů ze všech koutů republiky.
    _template: testimonials
  - palette: blue
    images:
      - /uploads/gallery/11.webp
      - /uploads/gallery/DSC_5562.jpg
      - /uploads/gallery/IMG_20230430_103408085_HDR.jpg
      - /uploads/gallery/L1170226.jpg
      - /uploads/gallery/DSC_5922.jpg
      - /uploads/gallery/DSC_0558.jpg
      - /uploads/gallery/01.webp
      - /uploads/gallery/10.webp
      - /uploads/gallery/02.webp
      - /uploads/gallery/04.webp
      - /uploads/gallery/05.webp
      - /uploads/gallery/06.webp
    button:
      label: Více fotek
      link: 'https://us.zonerama.com/CLKGodot/Album/1000128671'
      targetBlank: true
      showButton: true
    _template: gallery
  - palette: sky
    id: tym
    title: Tým
    persons:
      - image: /uploads/team/symbo.webp
        nickname: Symbo
        name: Tomáš Žák
        text: >
          **Co děláš ve skautu?**


          Už nic moc. Jsem instruktorem ČLK Godot. Vypomáhám ve středisku. Byl
          jsem roky palubní a kapitán oddílu vodních skautů, instruktorem na ČLK
          Sursum nebo střediskových vzdělávacích seminářích.


          **Co děláš mimo skaut?**


          Chodím do práce, čtu, hraju si s dětmi, něco pracuji na obydlí.


          **Na co čekáš?**


          BTC za 1 000 0000 USD
      - image: /uploads/team/lancelot.webp
        nickname: Lancelot
        name: Sebastian Komínek
        text: >
          **Co děláš ve skautu?**


          Jsem vůdce střediska Přátelství Hodonín, kde podporuji nejenom
          vedoucí, ale snažím se starat o rozvoj materiálně-technické základny,
          přicmrndávám u vedení družin ve svém rodném oddíle a stal jsem se
          samozvaným ambasadorem aplikace Levitio.


          **Co děláš mimo skaut?**


          Dělám tu nejvíce nedoceněnou práci - stal jsem se učitelem na základní
          a střední škole. Jde mi hraní na spoustu hudebních nástrojů (a taky na
          nervy!), a proto je to jeden z předmětů, které ty malé lidičky učím
          (pak se je snažím naučit něco v občance, tělocviku a právu). Rád
          sjíždím řeky, dělám grafiku v Canvě, miluju deskovky (včetně DnD) a
          věnuji se historickému šermu a reenactingu.


          **Na co čekáš?**


          Až se zadaří. A třeba pak budu táta.
      - image: /uploads/team/Dobré Kafe_114.JPG
        nickname: Buldok
        name: Antonín Benc
        text: >
          **Co děláš ve skautu?**


          Snažím se věnovat zajímavým věcem. Aktuálně nejvíc času věnuji našemu
          svitavskému středisku Smrček z pozice vedoucího střediska. Rád se
          podílím na rozvojových projektech, byl jsem v minulosti u vzniku
          několika oddílů a roverských kmenů, působím dlouhodobě ve vzdělávání.


          **Co děláš mimo skaut?**


          Moje práce je od stolu prohlížet z ptačí perspektivy krásu naší České
          republiky, sem tam z toho vyplodit mapku nebo model. Mimo to rád
          trávím čas v přírodě, v horách, na vodě, v dešti, s batohem,
          pohorkami, sněžnicemi, ferraťákem, nebo jednou za čas řeknu nějaký
          štěk na prknech, co znamenají svět. Když už neštěkám na pódiu, tak
          občas štěknu pro lepší žití v našem městě.


          **Na co čekáš?**


          Na zítřek, určitě přinese něco zajímavého!
      - image: /uploads/team/mira.webp
        nickname: Míra
        name: Miroslav Křesťan
        text: "**Co děláš ve skautu?**\nChytám příležitosti za pačesy, abych mohl skautingu vracet to, co mi dal a\_stále dává. Po dlouholetém vedení smečky vlčat se nyní věnuji hospodaření střediska Skála Hlinsko. Jsem místopředsedou ORJ Chrudim a\_působím na víkendovém VK Smyčka.\n\n**Co děláš mimo skaut?**\nJsem hrdým otcem dvou malých princezen a\_také nadšený domácí kutil. V\_práci se starám o\_nerušený spánek klientů. Ve volném čase rád hraji deskové hry, občas nabarvím nějakou figurku, sbírám turistické známky, vařím a\_odpočívám.\n\n**Na co čekáš?**\nNejčastěji než se děvčata obléknou…\n"
      - image: /uploads/team/tori.webp
        nickname: Tori
        name: Viktorie Chotašová
        text: >
          **Co děláš ve skautu?**


          Jsem vodačka z Nového Města nad Metují, kde jsem před nějakou dobou
          dělala zástupkyni kapitánky oddílu vodních skautek. Na první skautskou
          družinovku jsem se podívala až ve 13 letech a v 15 složila skautský
          slib. Za celou dobu skautování jsem prošla kurzy od rádcáku až po
          kapitánku. Kdysi jsem působila v redakci online poradce pro rádce –
          Teepek.cz, který působil na platformách facebooku a instagramu.


          **Co děláš mimo skaut?**


          Miluju přírodu a fascinuje mě její fungování. Jsem v posledním ročníku
          magisterského studia Ochrany přírody. Když zrovna neběhám po loukách a
          lesích a nepoznávám všechno živé, tak si čtu, hraju na nějaký hudební
          nástroj a zpívám, lezu na stěně, plavu, běžkuju, medituju nebo
          plachtím. Baví mě psychologie, ale zatím pouze na úrovni jednoho ze
          zájmů. Koníčků mám mraky a ráda je různě střídám. Nic neumím pořádně,
          ale všechny mě baví.


          **Na co čekáš?**


          Až zahřmí.
      - image: /uploads/team/spunt.webp
        nickname: Špunt
        name: Eliška Nislerová
        text: "**Co děláš ve skautu?**\n\nPoté co jsem po letech předala oddíl, se snažím působit jako výchovná zpravodajka našeho střediska. A protože mě baví výzvy, stala jsem se předsedkyní okresu Svitavy.\n\n**Co děláš mimo skaut?**\n\nV profesním životě jsem sociální pracovník pracující s osobami v nepříznivé životní situaci a bez přístřeší. Když je čas a nálada, ráda čtu knížky, chodím na procházky a túry, běhám a jezdím na kole, hraju na kytaru nebo si zazpívám.\_\n\n**Na co čekáš?**\n\nNa další výzvy…\n"
      - image: /uploads/team/jara.webp
        nickname: Jára
        name: Jaromír Deák
        text: >
          **Co děláš ve skautu?**


          Ve skautu normálně nedělám vůbec nic. Normální běh života změnil až
          ČLK Godot, který dostal výjimku. Jak je to možné? Proč může někdo
          takový pořádat skautské čekatelky? Čti dál!


          **Co děláš mimo skaut?**


          Vyrostl trochu ve skautu a hodně u TOMíků. Aktuálně jsem aktivním
          instruktorem v Prázdninové Škole Lipnice (jo, přesně ta, co vydává
          Zlaté fondy her), kde mám za sebou kurzy Tyjo tati a Prométheův oheň.
          Nedobrovolnicky mě živí starost o bandu programátorů.


          Ve zbývajícím čase lezu po skalách, dobývám vrcholy v Mrtvých horách,
          hraju na kytaru, tančím Swing a ochutnávám dobré pivo.


          **Na co čekáš?**


          Nečekám! Nebo jen, když to opravdu jinak nejde. protože: “Není čas,
          ztrácet čas!”
      - image: /uploads/team/filip.webp
        nickname: Filip
        name: Filip Fedrzel
        text: >
          **Co děláš ve skautu?**


          Po tom co jsem před lety upustil od své spoluúčasti na vedení oddílu
          funguju jako vedoucí oddělení správy a údržby majetku, tábořišť a
          vybavení našeho střediska. Jinými slovy se jako člen střediskové rady
          starám o to aby jsme měli kde a s čím prožívat naše dobrodružství.


          **Co děláš mimo skaut?**


          Profesně jsem (geo)ajťák v samosprávě prosazující myšlenku, že každá
          informace vypadá líp vyjádřená v mapě a teď i přístupná jako opendata.
          Abych si vynahradil své sedavé zaměstnání tak jsem dlouholetým členem
          military klubu z Blanska a rád chodím po horách (jak po cestách tak po
          hromosvodu).


          **Na co čekáš?**


          Na to, že mě vždy něco udrží daleko od mé vrozené lenosti (stále se
          nenašlo nic stálého).
      - image: /uploads/team/mlynar.webp
        nickname: Mlynář
        name: Václav Šmahlík
        text: "**Co děláš ve skautu?**\n\nToulám se po zemi českého skautingu, potkávám nové lidi a zapojuji se do nových a zajímavých projektů. Poslední roky jsem byl na válečném poli vaření pro VLK Gemini. Svého času jsem byl dlouhodobý vedoucí nejstarší skupiny skautů v oddíle. Teď jsem kvůli své povaze cestovatele na druhé straně republiky a operuji jako externí poradce vedoucích oddílů ve Středisku (Ano, tuto funkci jsme si vymyslel, ale funkci odpovídá).\n\n**Co děláš mimo skaut?**\n\nMomentálně nejvíce svého času věnuji studiu Fyziky na MatFyzu. Věnuju se hudbě, přemýšlením nad zbytečnými věcmi, filozofii, logickým hrám a psychologii, filmům a dlouhočasovému sledování seriálů. Rád jezdím do přírody a na hory, ať už s lyžemi, běžkami, snowboardem nebo bez nich a taky lezení. Fascinuje mě optimalizace a analýza všemožných systémů.\n\n**Na co čekáš?**\n\nNečekám, ty čekáš! ( > •\\_•>)…  &#x9;\n\n&#x9;\t\t\t\t…na mou odpověď “na co čekám”, tak nečekej a pojď.\n"
      - image: /uploads/team/cece.webp
        nickname: Čéče
        name: Filip Ticháček
        text: >
          **Co děláš ve skautu?**


          Snažím se, spolu s dalšími, udržovat naše nevelké středisko v chodu a
          posouvat ho kupředu, spolupřipravuji všechno kolem vlčušek, ať už je
          to tábor, víkendovka nebo každoroční besídka. Donedávna jsem vedl
          družinku vlčat nováčků. Taky jsem absolventem prvního ročníku ČLK
          Godot.


          **Co děláš mimo skaut?**


          Druhým rokem studuji mechatroniku na Technické univerzitě v Liberci.
          Mimo skaut jsem členem a zaměstnancem DofE, kam směřuji nemalou část
          mého času a energie. Rád hledám nové výzvy, objevuji nová místa ať už
          po Čechách či daleko za jejich hranicemi, jsem vybíravý čtenář a
          špatný kuchař. Několikrát do roka vyrážím na hory, ať už s pohorkami,
          lyžemi nebo s lanem a lezečkami. Když je čas, rád přemítám nad novými
          projekty, které bych mohl navrhnout a postavit.


          **Na co čekáš?**


          Čekám hrozně nerad, nejčastěji čekám tam, kde s tím nic neudělám a to
          na silnici v zácpě, na výtah nebo až přestane pršet. Čeho se ale
          opravdu nemůžu dočkat, je léto a všechny moje plány na prázdniny.
      - image: /uploads/team/jina.webp
        nickname: Jíňa
        name: Jindra Žáková
        text: >
          **Co děláš ve skautu?**


          Z dálky pozoruju před pár lety předaný oddíl a nemůžu se nabažit toho,
          že se věci dějí beze mě a jdou si vlastní cestou. Vedla jsem svitavský
          dívčí oddíl přes deset let. Zažila jsem roky absolutniho nadšení a
          obětování skautingu veškeré energie, i roky přesluhování ve funkci a
          bezradnosti, komu oddíl předat a jak se posunout jinam. Jako
          redaktorka jsem byla u zrodu a několika ročníků nejlepšího skautského
          časopisu [BEN JÁ MÍNA](https://benjamina.skaut.cz/)!


          **Co děláš mimo skaut?**


          Jsem manželkou velkého vůdce Symba. Jsem mámou tří přivších Godotů.
          Pracuju jako výtvarná lektorka v galerii a muzeu.


          **Na co čekáš?**


          Na jaro. A když je jaro, tak na nic.
      - image: /uploads/team/Mary.jpg
        nickname: Mary
        name: 'Anna Drašnarová '
        text: "**Co děláš ve skautu?**\n\nV současné době působím jako zástupkyně vedoucího střediska ÚTA v Novém Městě nad Metují. Před tím jsem byla 3 roky kapitánkou dívčího vodáckého oddílu. Než jsem se dostala na Godota, byla jsem ještě 6 let instruktorkou na rádcovském setkání Žirafa Krkonoše.\_\n\n**Co děláš mimo skaut?**\n\nStuduji 5. rokem Učitelství 1. stupně ZŠ na univerzitě v Hradci Králové. Abych toho neměla málo, od září jsem nastoupila na základní školu v Novém Městě nad Metují jako druhá učitelka ve 2. třídě. V minulosti jsem také po základkách v Hradci vedla vědecké kroužky.\_\n\n**Na co čekáš?**\n\nNa to, až se přihlásíš!\n"
      - image: /uploads/team/Mikrouš.jpg
        nickname: Mikro
        name: Štěpán Zíma
        text: >
          **Co děláš ve skautu?**


          Můj skautský domov jest v Hanáckém Jeruzalémě – tedy ve městě
          Prostějov, kde momentálně působím jakožto zástupce vedoucího oddílu,
          volený člen střediskové rady a příležitostný zdravotník. No, a loni
          jsem si k tomu všemu úspěšně přidal instruktorování tady na Godotovi;
          tož se těším na novou várku skvělých budoucích čekatelů!


          **Co děláš mimo skaut?**


          Již druhým rokem studuju psychologii na Masarykově univerzitě v hlavní
          a nejlepší dědině České republiky – v Brně. Mimo školu (a skaut) je
          významným konzumentem mého času taky umění, ať už ve formě hudby
          (hraní na různé nástroje či členství v Českém akademickém sboru) či
          divadla (i když na prknech znamenajících svět už bohužel nestávám tak
          často). Mimo to mě dost užije i na historii, filosofii a různé podobné
          intelektuální legrácky. A nejlepší je, když můžu tyhle a spoustu
          dalších aktivit provozovat s přáteli, protože člověk je přece jen
          smečkové zvíře.


          **Na co čekáš?**


          Až se naučím si líp organizovat svůj čas a život… \:D A taky, až bude
          zase teplo a bude se dát trajdat po venku bez padesáti vrstev na sobě.
    _template: persons
  - palette: brown
    id: kontakt
    title: Chceš se nás na něco zeptat?
    text: "Napiš nám na mail\_[godot@skaut.cz](mailto\\:godot@skaut.cz).\\\nNebo nás sledujte na [@clkgodot](https://www.facebook.com/clkgodot/ \"Facebook\") a [#clk\\_godot]()\n"
    _template: contacts
---

